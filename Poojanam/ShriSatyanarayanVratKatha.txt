॥ श्रीगणेशाय नमः ॥  
अध्याय पहिला
अथ कथा श्रीगणेशाय नमः॥  एकदा नैमिषारण्ये ऋषयः ' शौनकादयः । पप्रच्छुर्मुनयः सर्वे सूतं पौराणिकं खलु ॥ १॥ ऋषय ऊचुः॥ व्रतेन तपसा किं वा प्राप्यते वांछितं फलम्॥। तत्सर्वं श्रोतुमिच्छामः कथयस्व महामुने ॥२॥ सूत उवाचः॥ नारदेनैव संपृष्टो भगवान् कमलापतिः॥ सुरर्षये यथैवाह तच्छृणुध्वं समाहिताः ॥३॥| एकदा नारदो योगी परानुग्रहकांक्षया॥ पर्यटन् विविधान् लोकान् मत्र्यलोकमुपागतः ॥४॥ ततो दृष्ट्वा जनान् सर्वान्नानाक्लेशसमन्वितान् नानायोनिसमुत्पन्नान् क्लिश्यमानान् स्वकर्मभिः ॥५॥ केनोपायेन चैतेषां दुःखनाशो भवेद् ध्रुवम्॥ इति संचित्य मनसा विष्णुलोकं गतस्तदा ॥ ६॥ तत्र नारायणं देवं शुक्लवर्णं चतुर्भुजम्॥ शंखचक्रगदापद्मवनमालाविभूषितम् ॥७॥
श्रीगजाननाय नम:। आता सत्यनारायण कथेचा अर्थ सांगतो. एकदा नैमिषारण्यात राहणा-या शौनकादी ऋषींनी पुराण सांगणा-या सूतांना प्रश्न विचारला ॥१॥ ऋषी विचारतात, 'हे मुनिश्रेष्ठा, मनातील सर्व फले कोणत्या व्रताने अथवा तपश्चर्येने मिळतात ते ऐकण्याची इच्छा आहे, कृपा करून सांगा.' ॥२॥ सूत सांगतात - मुनीहो, नारदांनी जे सांगितले तेच मी तुम्हांला सांगतो. शांत चित्ताने ऐका. ॥३॥ एकदा महायोगी नारदमुनी जनतेवर दया करावी अशा बुद्धीने अनेक लोकांत फिरत असता मनुष्यलोकांत (भारतात) आले. ॥४॥ आणि मनुष्यलोकांत आपल्या पूर्वकर्माप्रमाणे अनेक योनींमध्ये जन्म घेऊन अनंत प्रकारची दु:खे सर्व लोक भोगीत आहेत असे पाहून ॥५॥ कोणत्या साधनाने त्याचि दु:खे नाहिशि होतिल् हा विचार् करुन् नारद मूनि वैकुंठात गेले.
॥६॥ त्या वैकुंठात चार हातात शंख, चक्र, गदा व कमळ धारण केलेल्या व पायापर्यंत रुळणारी वनमाला गळ्यात घातलेल्या स्वच्छ वर्णाच्या नारायण भगवंताला पाहून त्याची स्तुती करण्याला त्यांनी आरंभ केला.*॥७॥
दृष्ट्वा तं देवदेवेशं स्तोतुं समुपचक्रमे ॥ नारद उवाच।॥ नमो वाङ्मनसातीतरूपायानंतशक्तये ॥८॥। आदिमध्यांतहीनाय निर्गुणांय गुणात्मने॥ सर्वेषामादिभूताय भक्तानामार्तिनाशिने ॥९॥ श्रुत्वा स्तोत्रं ततो विष्णुर्नारदं प्रत्यभाषत। श्रीभगवानुवाच ॥ किमर्थमागतोऽसि त्वं किं ते मनसि बर्तते॥ कथयस्व महाभाग तत्सर्वं कथयामि ते ॥ १०| नारद उवाच ॥ मत्र्यलोके जनाः सर्वे नानाक्लेशसमन्विताः॥ नानायोनिसमुत्पन्नाः पच्यते पापकर्मभिः ॥ ११॥ तत्कथं शमयेन्नाथ लघूपायेन तद्वद॥ श्रोतुमिच्छामि तत्सर्वं कृपाऽस्ति यदि ते मयि ॥१२॥ भगवानुवाच ॥ साधु पृष्टं त्वया वत्स लोकानुग्रहकाक्षया॥ यत्कृत्वा मुच्यते मोहातच्छणुष्व वदामि ते ॥१३॥ व्रतमस्ति महत्पुण्यं स्वर्गे मत्यें च दुर्लभम्॥ तव स्नेहान्मया वत्स प्रकाशः क्रियतेऽधुना ॥१४॥
नारद म्हणाले, 'ज्याचे स्वरूप, वाणी व मन यांना न कळणारे आहे व जो अनंत शक्तिमान आहे, जो उत्पत्ती, मध्य व नाश यांनी रहित आहे, मूळचा निर्गुण आहे व . जगाच्या आरंभकाळी जो तीन गुणांचा स्वीकार करतो व जो सर्वांचे मूळ कारण असून भक्तांची दु:खे नाहीशी करतो त्या नारायणाला माझा नमस्कार असो.' ॥८-९॥
नारद् मुनीनी केलेलि स्तुति एकुन् भगवान् विष्णु नारदाजवळ् बोलले. भगवान् म्हणाले, 'मुनिवरा, आपण कोणत्या कामासाठी आलात? तुमच्या मनात काय आहे ते सर्व मला सांगा. मी त्याचे समर्पक उत्तर देईन.' ॥१०॥ नारद म्हणाले, 'हे भगवंता मृत्य़ुलोकातील् सर्व लोक आपण केलेल्या पापकर्माप्रमाणे अनेक योनिमध्ये जन्मलेले् विविध प्रकारची दु:खे भोगीत आहेत.' ॥११॥ नारद म्हणाले, 'हे भगवंता, आपली कृपा जर माझ्यावर असेल तर या सर्व दु:खी लोकांची सर्व दु:खे लहान-अशा कोणत्या उपायांनी नाहीशी होतील ते सर्व सांगा. माझी ऐकण्याची इच्छा आहे.' ॥१२॥ भगवान म्हणतात, 'हे नारदा, लोकांवर कृपा करण्याच्या हेतूने जो तू प्रश्न विचारलास तो फारच सुंदर आहे. म्हणून जे व्रत केल्याने जीवांची सर्व दु:खे नाहीशी होतात ते व्रत मी सांगतो. तू श्रवण कर. ॥१३॥ हे वत्सा नारदा, तुझ्यावर माझे प्रेम असल्यामुळे स्वर्गलोकांत किंवा मनुष्यलोकांत आजपर्यंत कोणालाही माहीत नसलेले व महापुण्यकारक असे व्रत आज तुला सांगतो. ॥१४॥
सत्यनारायणस्यैवं व्रतं सम्यग्विधानतः॥ कृत्वा सद्यः सुखं भुक्त्वा परत्र मोक्षमाप्नुयात् ॥ १५॥ तच्छ्रुत्वा भगवद्वाक्यं नारदो मुनिरब्रवीत्॥ नारद उवाच॥ किं फलं किं विधानं च कृतं केनैव तदत्रतम् ॥ १६॥ तत्सर्व विस्तरादब्रह कदा कार्यं हि तदव्रतम्॥ श्रीभगवानुवाच॥। दुःखशोकादिशमनं धनधान्यप्रवर्धनम् ॥१७॥ सौभाग्यसंततिकरं सर्वत्र विजयप्रदम्॥ यस्मिन्कस्मिन्दिने मत्याँ भक्तिश्रद्धासमन्वितः ॥ १८॥ सत्यनारायणं देवं यजेच्चैव निशामुखे॥ ब्राह्मणैबन्धिवैश्चैव सहितो धर्मतत्परः ॥ १९ नैवेद्यं भक्तितो दद्यात्सपादं भक्ष्यमुत्तमम्॥ रंभाफलं घृतं क्षीरं गोधूमस्य च चूर्णकम् ॥ २०॥ अभावे शालिच्चूर्णं वा शर्करां च गुड तथा। सपादं सर्वभक्ष्याणि चैकीकृत्य निवेदयेत् ॥ २१॥
'या व्रताला सत्यनारायणव्रत असे म्हणतात. हे व्रत विधिपूर्वक केले असता व्रत करणारा मनुष्य या लोकी सर्व काळ सुख भोगून शेवटी आनंदरूप मोक्षपदास जातो.' ॥१५॥ भगवान विष्णूचे भाषण ऐकून नारदमुनी विष्णूंना म्हणाले, 'हे नारायणा, या व्रताचे फल काय, याचा विधी काय व हे व्रत पूर्वी कोणी केले होते. ॥१६॥ ते सर्व विस्तार करून मला सांगा. त्याचप्रमाणे व्रत कोणत्या काली करावे तेही सांगा..' हे नारदाचे भाषण ऐकून भगवान म्हणाले, 'नारदा, हे व्रत दुःख, शोक यांचा नाश करणारे असून धनधान्य यांची समृद्धी करणारे आहे. ॥१७॥ तसेच सौभाग्य व संतती देणारे, सर्व कार्यात विजयी करणारे, हे आहे. हे व्रत भक्ती व श्रद्धा यांनी युक्त होऊन ब्राह्मण व बांधव यांसह धर्मावर निष्ठा ठेवून प्रदोषकाळी (सूर्यास्तानंतर दोन तासांत) सत्यनारायणाचे पूजन करावे. ॥१८-१९॥ केळी, दूध, शुद्ध तूप, साखर, गव्हाचा रवा यांचा केलेला प्रसाद (सव्वा पावशेर, सव्वा अच्छेर, सव्वा शेर इत्यादी प्रमाणे करून०) भक्तियुत अंतःकरणाने सत्यनारायणाला अर्पण करावा. ॥२०॥ गव्हाचा रवा न मिळेल तर तांदळाचा रवा घ्यावा. साखर न मिळेल तर गूळ घ्यावा. वरील सर्व वस्तू सव्वा या प्रमाणे एकत्र करून त्यांचा प्रसाद सत्यनारायणाला अर्पण करावा. ॥२१॥
विप्राय दक्षिणां दद्यात्कथां श्रुत्वा जनैः सह॥ ततश्च बंधुभिः सार्धं विप्रांश्च प्रतिभोजयेत् ॥२२॥ सपादं भक्षयेद्भक्त्या नृत्यगीतादिकं चरेत्॥। ततश्च स्वगृहं गच्छेत् सत्यनारायणं स्मरन् ॥२३॥ एवं कृते मनुष्याणां वांछासिद्धि भवेद्ध्रुवम्॥ विशेषतः कलियुगे लघूपायोऽस्ति भूतले ॥ २४॥ इति श्रीस्कंदपुराणे रेवाखंडे सत्यनारायणकथायां प्रथमोऽध्यायः ॥१॥
आपले बांधव व मित्र यांसह सत्यनारायणाची कथा ऐकून ब्राह्मणाला दक्षिणा द्यावी व नंतर बांधव व ब्राह्मण यांसह भोजन करावे. ॥२२॥ नंतर भतीने प्रसाद भक्षण करून सत्यनारायणासमोर गायन व नृत्य करावे. हे पूजनादी सर्व कृत्य पवित्र देवालयात करून सत्यनारायणाचे स्मरण करीत घरी यावे किंवा आपल्या घरी देवघरात पवित्र ठिकाणी करावे. ॥२३॥। पूर्वी सांगितल्याप्रमाणे भक्तिभावाने हे व्रत केले असता मनुष्याच्या सर्व इच्छा पूर्ण होतात.
कलियुगात सर्व जिवान्ना दु:खनाशनाचा हाच एक सोपा उपाय आहे."
॥२४॥। सत्यनारायणकथेतील प्रथम अध्याय या ठिकाणी पुरा झाला. ॥१॥। हरये नमः।
 ॥ प्रथमोध्यायः  समाप्त:  ॥

॥  श्रीगणेशाय नमः ॥  
 श्रीसत्यनारायण - कथा
अध्याय दुसरा
श्रीभगवानुवाच॥ अथान्यत्संप्रवक्ष्यामि कृतं येन पुरा द्विज॥ कश्धित्काशीपुरे रम्ये ह्यासीद्विप्रोऽतिनिर्धनः ॥ १॥ क्षुत्तृङ्भ्यां व्याकुली भूत्वा नित्यं बभ्राम भूतले॥ दुःखितं ब्राह्मणं दृष्ट्वा भगवान ब्राह्मणप्रियः ॥ २॥ वृद्धब्राह्मणरूपस्तं पप्रच्छ द्विजमादरात्। किमर्थ भ्रमसे विप्र महीं नित्यं सुदु:खितः ॥ ३॥ तत्सर्व श्रोतुमिच्छामि कथ्यतां द्विजसत्तम॥ ब्राह्मण उवाच।॥ ब्राह्मणोऽतिदरिद्रोऽहं भिक्षार्थ वै भ्रमे महीम् ॥ ४ ॥ उपायं यदि जानासि कृपया कथय प्रभो॥ वृद्धब्राह्मण उवाच॥ सत्यनारायणो विष्णुर्वांछितार्थफलप्रदः ॥५॥
भगवान म्हणाले, "नारदा, हे व्रत पूर्वी कोणी केले होते ते सांगतो ऐक. सुंदर अशा काशीनगरात एक दरिद्री ब्राह्मण राहत होता. (अध्याय २ श्लोक १) भूक व तहान यांनी पीडित होऊन तो ब्राह्मण पृथ्वीवर फिरत असे. आचारनिष्ठ व धार्मिक ब्राह्मणांवर कृपा करणारा भगवान त्या दुखी ब्राह्मणाला पाहून ॥२॥ भगवंतांनी वृद्ध ब्राह्मणाचे रूप घेतले व काशीनगरातल्या त्या ब्राह्मणाला प्रश्न विचारला, 'हे ब्राह्मणा, तू दुःखी होऊन दररोज पृथ्वीवर कशासाठी फिरतोस. ॥३॥ ते सर्व ऐकण्याची माझी इच्छा आहे. हे ब्राह्मणश्रेष्ठा, ते तू मला सांगं.' हे वृद्ध ब्राह्मणरूपी भगवंतांचे भाषण ऐकून तो ब्राह्मण म्हणाला, 'मी अति दरिद्री ब्राह्मण आहे. मी भिक्षा मागण्यासाठी रोज पृथ्वीवर फिरतो. ॥४॥ हे भगवंता, दारिद्र नाहीसे करण्याचा एखादा उपाय आपणास माहीत असेल तर तो कृपा करून मला सांगा..' असे ब्राह्मणाचे भाषण ऐकून भगवान म्हणाले , " सत्यनारायण नावाचा विष्णु  सर्वान्च्या सर्व इच्छा पूर्ण करुन मनातील फल देणारा आहे ॥५॥
तस्य त्वं पूजनं विप्र कुरुष्व व्रतमुत्तमम्॥ यत्कृत्वा सर्वदुःखेभ्यो मुक्तो भवति मानवः ॥६॥ विधानं च व्रतस्यापि विप्रायाभाष्य यत्नतः॥ सत्यनारायणो वृद्धस्तत्रैवांतस्धीयत ॥७॥। तदव्रतं संकरिष्यामि यदुक्तं ब्राह्मणेन वै॥ इति संचिंत्य विप्रोऽसौ रात्रौ निद्रां न लब्धवान् ॥८॥। ततः प्रातः समुत्थाय सत्यनारायणव्रतम्॥ करिष्य इति संकल्प्य भिक्षार्थमगमद्द्वजः ॥९॥ तस्मिन्नेव दिने विप्रः प्रचुरं द्रव्यमाप्तवान्॥। तेनैव बंधुभिः सार्धं सत्यस्य ब्रतमाचरत् ॥१०॥ सर्वदुःखविनिमुक्तः सर्वसंपत्समन्वितः॥ बभूव स द्विजश्रेष्ठो व्रतस्यास्य प्रभावतः ॥११॥ ततः प्रभृति कालं च मासि मासि व्रतं कृतम्॥ एवं नारायणस्येदं व्रतं कृत्वा द्विजोत्तमः॥ सर्वपापविनिर्मुक्तो दुर्लभं मोक्षमाप्तवान् ॥१२॥ व्रतमस्य यदा विप्रः पृथिव्यां संकरिष्यति॥ तदैव सर्वदुःखं च मनुजस्य विनश्यति ॥ १३॥ एवं नारायणेनोक्तं नारदाय महात्मने॥ मया तत्कथितं विप्राः किमन्यत् कथयामि वः ॥ १४॥
जे व्रत केले असता मनुष्य सर्व दु:खांतून मुक्त होतो त्या सत्यनारायणाचे पूजनात्मक उत्तम व्रत तू कर.' ॥६॥ त्यानंतर ब्राह्मणाला पूजनाचे सर्व विधान सांगून सत्यनारायण प्रभू तिथेच गुप्त झाले. ॥७॥ वृद्ध ब्राह्मणाने सांगितलेले व्रत मी अवश्य करीन असा ध्यास दरिद्री ब्राह्मणाला लागल्यामुळे त्याला रात्री निद्रा लागली नाही. ॥८॥ नंतर तो ब्राह्मण सकाळी उठून मी आज सत्यनारायणाचे व्रत करीन असा मनाशी निश्चय करून गावात भिक्षा मागण्यासाठी गेला. ॥९॥ त्याच दिवशी त्या ब्राह्मणाला खूप पैसा मिळाला व त्याने पूजनाची सर्व तयारी करून आपल्या बांधवांसह सत्यनारायणाचे पूजन केले. ॥१०॥ नंतर तो दरिद्री ब्राह्मण या सत्यनारायण व्रतामुळे सर्व दु:खांतून मुक्त झाला व धनधान्यांनी समृद्ध होऊन आनंदी झाला. ॥११॥ त्या वेळेपासून तो ब्राह्मण प्रत्येक महिन्याला सत्यनारायण व्रत करू लागला व या व्रतामुळे सर्व पापांतून मुक्त होऊन अंती दुर्लभ अशा मोक्षाला गेला. ॥१२॥ ब्राह्मणहो, ज्या वेळी हे सत्यनारायण व्रत जो कोणी मनुष्य भक्तिभावाने करील त्या वेळी त्याचे सर्व दु:ख नाहीसे होईल. ॥१३॥ मुनीहो, याप्रमाणे नारायण भगवन्ताने नारदाना सत्यनारायनाचे व्रत सांगितले  तॆच मी तुम्हांला सांगितले अन्य काय सांगू? " ॥१४॥
ऋषय ऊचुः। तस्माद्विप्राच्छ्रुतं केन पृथिव्यां चरितं मुने॥ . तत्सर्वं श्रोतुमिच्छामः श्रद्धाऽस्माकं प्रजायते ॥ १५॥ सूत उवाच॥ शृणुध्वं मुनयः सर्वे व्रतं येन कृतं भुवि॥ एकदा स द्विजवरो यथाविभवविस्तरैः ॥ १६॥ बंधुभिः स्वजनैः सार्धं व्रतं कर्तुं समुद्यतः॥ एतस्मिन्नंतरे काले काष्ठक्रेता समागमत् ॥ १७॥ बहिः काष्ठं च संस्थाप्य विप्रस्य गृहमाययौ॥ तृष्णया पीडितात्मा च दृष्ट्वा विप्रः कृतव्रतम् ॥१८॥ प्रणिपत्य द्विज प्राह किमिदं क्रियते त्वया। कृते किं फलमाप्नोति विस्तराद्वद मे प्रभो ॥ १९॥ विप्र उवाच। सत्यनारायणस्येदं व्रतं सर्वेप्सितप्रदम्। तस्य प्रसादान्मे सर्वं धनधान्यादिकं महत् ॥ २०॥ तस्मादेतद् ब्रतं ज्ञात्वा काष्ठक्रेताऽतिहर्षितः। पपौ जलं प्रसादं च भुक्त्वा स नगरं ययौ ॥ २१॥ सत्यनारायणं देवं मनसा इत्यचिंतयत्॥ काष्ठं विक्रयतो ग्रामे प्राप्यते चाद्य यद्धनम् ॥२२॥। तेनैव सत्यदेवस्य करिष्ये व्रतमुत्तमम्॥ इति संचित्य मनसा काष्ठं धृत्वा तु मस्तके ॥ २३॥
ऋषी पुन्हा विचारतात, 'त्या ब्राह्मणापासून हे व्रत कोणी ऐकिले व नंतर कोणी प्रत्यक्ष हे व्रत केले ते सर्व ऐकण्याची इच्छा आहे व श्रद्धा पण आहे.' ॥१५॥ सूत म्हणतात, 'मुनीहो, हे व्रत पृथ्वीवर कोणी केले ते सांगतो, ते ऐका. एकदा हा ब्राह्मण आपल्या वैभवाप्रमाणे आपले बांधव व इष्टमित्र यांसह आनंदाने व भतीने हे व्रत करीत असताना लाकडे विकणारा मोळीविक्या त्या ठिकाणी आला. ॥ १६-१७॥ तो मोळीविक्या तहानेने व्याकूळ झालेला असल्यामुळे मस्तकावरील मोळी बाहेर ठेवून ब्राह्मणाच्या घरी गेला व तो व्रत करीत आहे असे पाहून ॥१८॥ त्याला नमस्कार केला व विचारले, 'महाराज, आपण काय करीत आहात? व हे व्रत केल्याने काय फळ ' मिळते ते विस्तारपूर्वक सांगा." ॥१९॥। ब्राह्मण म्हणाला, 'सर्व इच्छा पूर्ण करणारे असे हे सत्यनारायणाचे व्रत आहे. त्याच्याच कृपाप्रसादाने मला पुष्कळ धनधान्य मिळाले आहे.' ॥२०॥ नंतर त्या मोळीविक्याने हे व्रत समजावून घेतले व अति आनंदाने प्रसाद भक्षण करून पाणी पिऊन शहरात मोळी विकण्यासाठी गेला. ॥२१॥ सत्यनारायणाचे चिंतन करीत लाकडाची मोळी मस्तकावर घेऊन या गावात लाकडे विकून जे द्रव्य मिळेल त्या द्रव्याने मी सत्यनारायणाचे उत्तम पूजन करीन असा मनाशी त्याने निश्चय केला व । २२-२३।
जगाम नगरे रम्ये धनिनां यत्र संस्थितिः॥ तद्दिने काष्ठमूल्यं च द्विगुणं प्राप्तवानसौ ॥ २४॥ ततः प्रसन्नहृदयः सुपकं कदलीफलम्॥ शर्करां घृतदुग्धे च गोधूमस्य च चूर्णकम् ॥२५॥ कृत्वैकत्र सपादं च गृहीत्वा स्वगृहं ययौ॥ ततो बंधून् समाहूय चकार विधिना व्रतम् ॥ २६॥ तद्व्रतस्य प्रभावेण धनपुत्रान्वितोऽभवत्। इहलोके सुखं भुक्त्वा चांते सत्यपुरं ययौ ॥७॥। इति श्रीस्कंदपुराणे रेवाखंडे श्रीसत्यनारायणव्रतकथायां द्वितीयोऽध्यायः ॥२८॥
धनिक लोक ज्या नगरात राहात होते तिथे तो गेला व त्या दिवशी त्याला दुप्पट द्रव्य मिळाले. ॥२४॥। नंतर त्याने आनंदी अंतःकरणाने उत्तम पिकलेली केळी, साखर, तूप, दूध, गव्हाचा रवा इत्यादी सव्वा या प्रमाणात खरेदी करून आपल्या घरी आला व आपले बांधव व इष्टमित्र यांना बोलावून विधिनीत रीतीने यथासांग सत्यनारायणाचे पूजन केले. ॥२५-२६॥ या सत्यनारायणव्रताच्या प्रभावाने तो मोळीविष्क्या धनधान्य व पुत्र इत्यादी संपत्तीने युत झाला व या लोकांत सुख भोगून शेवटी सत्यनारायण प्रभूच्या लोकी गेला." ॥२७॥ या ठिकाणी सत्यनारायण कथेतील दुसरा अध्याय पुरा झाला. ॥२॥ हरये नम:।
 ॥ अथ द्वितीयोऽध्यायः समाप्मः ॥|

॥ श्रीगणेशाय नमः ॥ 
श्रीसत्यनारायण - कथा
अध्याय तिसरा 
सूत उवाच।॥ पुनरग्रे प्रवक्ष्यामि शृणुध्वं मुनिसत्तमाः॥ पुरा चोल्कामुखो नाम नृपश्चासीन्महीपतिः ॥ १॥ जितेंद्रियः सत्यवादी ययौ देवालयं प्रति॥ दिने दिने धनं दत्त्वा द्विजान् संतोषयन् सुधीः ॥ २॥ भार्या तस्य प्रमुग्धा च सरोजवदना सती ॥ भद्रशीला नदीतीरे सत्यस्य व्रतमाचरत् ॥३॥ एतस्मिन्नंतरे काले साधुरेकः समागतः॥ वाणिज्यार्थं बहुधनैरनेकैः परिपूरितः ॥४॥' नावं संस्थाप्य तत्तीरे जगाम नृपतिं प्रति। दृष्ट्वा स व्रतिनं भूपं पप्रच्छ विनयान्वितः ॥५॥ साधुरुवाच।॥ किमिदं कुरुषे राजन् भक्तियुक्तेन चेतना॥ प्रकाशं कुरु तत्सर्वं श्रोतुमिच्छामि सांप्रतम् ॥६॥
सूत सांगतात, 'ऋषीहो, याविषयी आणखी एक कथा सांगतो ती ऐका. पूर्वी या पृथ्वीवर उल्कामुख नावाचा एक सार्वभौम राजा होता. ॥१॥। तो राजा जितेंद्रिय व सत्य बोलणारा, भक्तिमान व बुद्धिमान होता. तो देवळात जाऊन प्रत्येक दिवशी ब्राह्मणांना द्रव्य देऊन संतुष्ट करीत असे. ॥२॥ त्याची भार्या पतिव्रता, सुंदरवदना व अत्यंत रूपवान होती. एके दिवशी तो राजा खीसह नदीचे तीरावर सत्यनारायणाचे पूजन करीत होता. ॥३॥ त्या वेळी साधुवाणी व्यापारासाठी पुष्कळ द्रव्य घेऊन राजा पूजन करीत होता त्या ठिकाणी आला, ॥४॥। व नौका नदीच्या तीरावर उभी करून राजाच्या जवळ आला व व्रत करणा-या राजाला पाहून अत्यंत विनयाने विचारू लागला. ॥५॥ साधुवाणी म्हणाला, 'हे राजा, भक्तियुत अंतःकरणाने हे तू काय करीत आहे ते सविस्तर मला सांग. माझी ऐकण्याची इच्छा आहे." ॥६॥
राजोवाच।॥ पूजनं क्रियते साधो विष्णोरतुलतेजसः॥ व्रतं च स्वजनैः सार्धं पुत्राद्यावामिकाम्यया ॥७॥ भूपस्य वचनं श्रुत्वा साधु’ प्रोवाच सादरम्। सर्व कथय मे राजन् करिष्येऽहं तवोदितम् ॥८॥ ममापि संततिर्नास्ति एतस्माज्ज्ञायते ध्रुवम्॥। ततो निवृत्त्य वाणिज्यात् सानंदो गृहमागतः ॥९॥ भार्यायै कथितं सर्वं व्रतं संततिदायकम्॥। तदा व्रतं करिष्यामि यदा मे संततिर्भवेत् ॥ १०॥ इति लीलावतीं प्राह पत्नीं साधुः ससत्तमः॥ एकस्मिन्दिवसे तस्य भार्या लीलावती सती ॥ ११॥ भर्तृयुक्तानंदचित्ताऽभवद्धर्मपरायणा ॥ गर्भिणी साऽभवत्तस्य भार्या सत्यप्रसादतः ॥ १२॥ दशमे मासि वै तस्याः कन्यारत्नमञ्जायत॥ दिने दिने सा ववृधे शुक्लपक्षे यथा शशी ॥१३॥ नाम्ना कलावती चेति तन्नामकरणं कृतम् ॥ ततो लीलावती प्राह स्वामिनं मधुरं वचः ॥१४॥
राजा म्हणाला, 'हे साधी, पुत्र, धन इत्यादी प्राप्त व्हावे या हेतूने अतुल तेजस्वी, सर्व मनोरथ पूर्ण करणा-या सत्यनारायण विष्णूचे पूजनात्मक व्रत मी बांधवांसह करीत आहे.' ॥७॥ राजाचे हे वाक्य ऐकून अत्यंत आदराने साधुवाणी म्हणाला, 'महाराज, आपण हे व्रत विस्तार करून मला सांगा; जसे सांगाल तसे मी करीन. ॥८॥ मला पण संतती नाही. ती या व्रतामुळे नकी होईल.' असे बोलून व्यापारासाठी अन्य गावी न जाता आनंदाने साधुवाणी घरी परत आला, ॥९॥ व त्याने संतती देणारे हे व्रत आपल्या भार्येला सांगितले. ज्या वेळी मला संतती होईल त्या वेळी मी सत्यनारायणाचे व्रत करीन असा नवस पण त्याने केला. ॥ १० ॥ अशा प्रकारचे व्रत शीलवान साधुवाण्याने आपल्या लीलावती नावाच्या भार्येला सांगितले. नंतर धार्मिक व पतिव्रता अशी त्याची लीलावती नावाची भार्या आनंदी अंत:करणाने पतीची सेवा करीत असता, सत्यनारायणाच्या कृपाप्रसादाने गर्भवती झाली. ॥११-१२॥ नंतर तिला दहावा महिना सुरू होताच एक कन्यारत्न झाले. ती कन्या शुक्ल पक्षातील चंद्राप्रमाणे प्रत्येक दिवशी वाढू लागली व म्हणूनच तिचे नाव कलावती असे ठेवले. नंतर काही दिवसांनी त्या लीलावतीने साधुवाण्याला गोड वाणीने प्रश्न विचारला. ॥१३-१४॥
न करोषि किमर्थ वै पुरा संकल्पितं व्रतम्॥ साधुरुवाच ॥ विवाह- समये त्वस्याः करिष्यामि व्रतं प्रिये ॥ १५॥ इति भायाँ समाश्वास्य जगाम नगरं प्रति॥ ततः कलावती कन्या विवृधे पितृवेश्मनि ॥ १६॥ दृष्ट्वा कन्यां ततः साधुर्नगरे सखिभिःसह॥ मंत्रयित्वा द्रुतं दूतं प्रेषयामास धर्मवित् ॥ १७॥ विवाहार्थं च कन्याया वरं श्रेष्ठं विचारय। तेनाज्ञप्तश्च दूतोऽसौ कांचनं नगरं ययौ ॥१८॥ तस्मोदकें वणिक्पुत्र समादायागतो हि सः ॥ दृष्टवा तु सुंदरं बाल वणिक्पुत्रगुणान्वितम् ॥ १९॥ ज्ञातिभिर्बधुभिः सार्धं परितुष्टेन चेतंसा॥ दत्तवान् साधुः पुत्राय कन्यां विधिविधानतः ॥ २०॥ ततोऽभाग्यवशात्तेन विस्मृतं व्रतमुत्तमम्। विवाहसमये तस्यास्तेन रुष्टोऽभवत्प्रभुः ॥ २१॥ ततः कालेन नियतो निजकर्मविशारदः॥ वाणिज्यार्थं गतः शीघ्रं 'जामातृसहितो वणिक् ॥ २२॥
"महाराज,पूर्वी नवस केलेले सत्यनारायणाचे व्रत आपण का करीत नाही ?” असा तिचा प्रश्न ऐकून साधुवाणी म्हणाला, 'हे प्रिये, कलावतीच्या लग्नाच्या वेळी हे सत्यनारायणाचे व्रत मी करीन.' ॥१५॥ अशा प्रकारे भार्य़ॆचे समाधान करून व्यापारासाठी साधुवाणी दुस-य़ा गावाला निघून गेला. त्याची कन्या कलावती गुणान्नी व वयाने मोठी होऊ लागली. ॥१६॥। साधुवाण्याने आपली मुलगी लग्नाला योग्य झाली आहे असे पाहून मित्रमंडळींबरोबर विचार केला व लगेच उत्तम वर शोधण्यासाठी एका दूताला आज्ञ केली. तो दूत आज्ञेप्रमाणे वर शोधण्यासाठी कांचन नावाच्या नगराला आला. ॥१७-१८॥'नंतर तो दूत एका वाण्याच्या मुलाला घेऊन परत आला; त्या वेळी सर्वगुणसंपन्न व सुंदर अशा वाण्याच्या मुलाला पाहून ॥१९॥ त्या साधुवाण्याने आपल्या ज्ञातिबांधवांसह आनंदी अंत:करणाने त्या वैश्यपुत्राला विधियुत कन्यादान केले. ॥२०॥ त्या विवाहाचे वेळी दुर्दैवाने पूर्वी नवस केलेले सत्यनारायणाचे व्रत करण्यास तो विसरला. त्यामुळे त्याचेवर भगवान रागावले. ॥२१॥ नंतर तो व्यापारात चतुर असणारा साधुवाणी कालाच्या प्रेरणेप्रमाणे व्यापारासाठी जावयासह निघून गेला. ॥२२॥
रत्नसारपुरे रम्ये गत्वा सिंधुसमीपतः॥ वाणिज्यमकरोत् साधुर्जामात्रा श्रीमता सह ॥२३॥ ती गती नगरे चंद्रकेतोट्टपस्य च॥एतस्मिन्नेव काले तु सत्यनारायणः प्रभुः ॥ २४॥ भ्रष्टप्रतिज्ञमालोक्य शापं तस्मै प्रदत्तवान्॥ दारुणं कठिनं चास्य महद्दुःखं भविष्यति ॥२५॥ एकस्मिन् दिवसे राज्ञो धनमादाय तस्करः॥ तत्रैव चागतश्चौरो वणिजौ यत्र संस्थितौ ॥ २६॥ तत्पश्चाद्धावकान् दूतान् दृष्ट्वा भीतेन चेतसा ॥ धनं संस्थाप्य तत्रैव स तु शीघ्रमलक्षितः ॥२७॥ ततो दूताः समायाता यत्रास्ते सज्जनो वणिक्। दृष्ट्वा नृपधनं तत्र बद्ध्वा दूतैर्वणिक्सुतौ ॥ २८॥ हर्षेण धावमानाश्च ऊचुर्नृपसमीपतः॥ तस्करौ द्वौ समानीतौ विलोक्याज्ञापय प्रभो ॥ २९॥ राज्ञाज्ञमास्तत: शीघ्र दृढं बद्ध्वा तु तावुभौ। स्थापितौ द्वौ महादुर्गे कारागारेऽविचारतः ॥३०॥
आणि सिंधू नदीच्या जवळ असणा-या रम्य अशा रत्नपुरामध्ये जाऊन आपल्या श्रीमान जावयासह तो साधुवाणी व्यापार करू लागला. ॥२३॥ ते दोघे चंद्रकेतूच्या नगरात व्यापार करीत असता काही काल उत्त्त्म गेला . इतक्यातच सत्यनारायण प्रभुन्नी हा वाणी आपल्या सत्यनारायणपूजनाच्या प्रतिज्ञेपासून भ्रष्ट झाला आहे म्हणून याला भयंकर दुःख प्राप्त होवो असा शाप दिला. ॥२४-२५ ॥ शाप दिल्यानंतर थोड्याच दिवसांत चंद्रकेतूच्या राजवाड्यात चोरी झाली व तो चोर चोरलेले द्रव्य घेऊन साधुवाणी ज्या ठिकाणी राहात होता त्या ठिकाणी आला. ॥२६॥ आपल्या मागून राजदूत येत आहेत असे पाहून तो चोर घाबरला व चोरलेले द्रव्य साधुवाण्याच्या दाराजवळ टाकून तो चोर पळून गेला. ॥२७॥ इतक्यात ते राजदूत सज्जन साधुवाणी ज्या ठिकाणी राहात होता त्या ठिकाणी आले व त्यांनी चोरीस गेलेले राजद्रव्य त्या ठिकाणी पाहिले व हेच ते चोर आहेत असे समजून त्या दोघास बांधले; ॥२८॥। व आनंदाने धावत-धावत त्या दोघांना राजाजवळ आणले व म्हणाले, 'महाराज, आपले द्रव्य चोरलेले हे पाहा दोन चोर आपणासमोर आणले आहेत, आज्ञा करावी.' ॥२९॥ राजाने विशेष विचार न करताच त्यांना बंदिशाळेत टाकण्याची आज्ञा केली व लगेच राजदूतांनी त्या दोघांना बेड्या घालून किल्ल्यातील कारागृहात टाकले. ॥३०॥
मायया सत्यदेवस्य न श्रुतं कैस्तयोर्वचः॥ अतस्तयोर्वनं राज्ञा गृहीतं चंद्रकेतुना ॥३१॥। तच्छापाच गृहे तस्य भार्या चैवातिदु:खिता॥ चौरेणापहृतं सर्व गृहे यच्च स्थितं धनम् ॥३२॥ आधिव्याधिसमायुक्ता क्षुत्पिपासादिदुःखिता॥ अन्नचिंतापरा भूत्वा बभ्राम च गृहे गृहे ॥३३॥ कलावती तु कन्यापि बभ्राम प्रतिवासरम्॥ एकस्मिन्दिवसे जाता क्षुधार्ता द्विजमंदिरम्॥ गत्वाऽपश्यद् व्रतं तत्र सत्यनाराणस्य च ॥ ३४॥ उपविश्य कथां श्रुत्वा वरं प्रार्थितवत्यपि॥ प्रसादभक्षणं कृत्वा ययौ रात्रौ गृहं प्रति ॥३५॥ माता कलावतीं कन्यां पृच्छयामास प्रेमतः॥ पुत्रि रात्रौ स्थिता कुत्र किं ते मनसि वर्तते ॥ ३६॥ कन्या कलावती प्राह मातरं प्रति सत्वरम् ॥ द्विजालये व्रतं मातर्टटं वांछितसिद्धिदम् ॥३७॥
त्या वेळी आम्ही चोर नाही असे ते म्हणत होते, परंतु सत्यदेवाच्या मायेमुळे त्यांचे बोलणे कोणी ऐकले नाही; उलट साधुवाण्याचेच सर्व द्रव्य जप्त केले. ॥३१॥ सत्यनारायणाच्या शापामुळे साधुवाण्याच्या भार्येला फार दुःख झाले व त्याच्या घरातील सर्व द्रव्य चोरांनी चोरले. ॥३२॥। तेव्हापासून मानसिक दुःख व रोग यांनी व्याप्त होऊन, क्षुधा व तृषा यांनी दु:खी झालेली साधुवाण्याची भार्या प्रत्येक घरी भिक्षा मागण्यासाठी फिरू लागली. ॥३३॥ साधुवाण्याची मुलगी कलावती पण घरोघर भिक्षा मागू लागली. एक दिवस ती कलावती भुकेने व्याकूळ झालेली अशी एका ब्राह्मणाच्या घरी गेली व त्या ठिकाणी तिने सत्यनारायणाचे पूजन चाललेले पाहिले, ॥३४॥ आणि तेथे बसली व नंतर कथा ऐकून सत्यनारायणप्रभूची दु:खनिवारणासाठी प्रार्थना केली व प्रसाद भक्षण करून आपल्या घरी गेली. ॥३५॥ त्या वेळी फार रात्र झाली होती. त्यामुळे आईने कलावतीस प्रेमाने असे विचारले की, 'हे मुली, तू इतकी रात्र होईपर्यंत कोठे होतीस? तुझ्या मनात काय विचार चालू आहे?' ते ऐकून कलावती म्हणाली, 'हे आई, मी एका ब्राह्मणाच्या घरी सर्व इच्छा पूर्ण करणारे व्रत पाहिले.' ॥३६-३७॥
तच्छुत्वा कन्यकावाक्यं व्रतं कर्तु समुद्यता। सा मुदा तु वणिग्भार्या सत्यनारायणाय च ॥ ३८॥ व्रतं चक्रे सैव साध्वी बंधुभिः स्वजनैः सह॥ भर्तृजामातरौ क्षिप्रमागच्छेतां स्वमाश्रमम् ॥३९॥ अपराधं च मे भर्तुर्जामातुः क्षन्तुमर्हसि॥ इति दिव्यं वरं वव्रे सत्यदेवं पुनः पुनः ॥ व्रतेनानेन तुष्टोऽसौ सत्यनारायणः प्रभुः ॥४०॥ दर्शयामास स्वप्नं हि चंद्रकेतुं नृपोत्तमम्। बंदिनौ मोचय प्रातर्वणिजौ नृपसत्तम ॥४१॥ देयं धनं च तत्सर्वं गृहीतं यत्त्वयाऽधुना॥ नो चेत्त्वां नाशयिष्यामि सराज्यधनपुत्रकम् ॥४२॥ एवमाभाष्य राजानं ध्यानगम्योऽभवत्प्रभुः॥ ततः प्रभातसमये राजा च स्वजनैः सह ॥४३॥ उपविश्य सभामध्ये प्राह स्वप्न जन प्रति। बद्धौ महाजनौ शीघ्र मोचयध्वं वणिक्सुतौ ॥४४॥ इति राज्ञो वचः श्रुत्वा मोचयित्वा महाजनौ ॥ समानीय नृपस्याग्रे प्राहुस्ते विनयान्विताः ॥४५॥
मुलीचे वाक्य ऐकून आनंदी झालेली साधुवण्याची भार्या सत्यनारायणाचे व्रत करण्यास तयार झाली ॥३८॥ व त्या पतिव्रता असणा-या साधुवाण्याच्या भायेंने आपला पती व जावई लवकर घरी येवोत असा संकल्प करून बांधव व इतर आप्तजन यांसह सत्यनारायणाचे पूजन केले ॥३९॥। व 'हे भगवंता, माझ्या पतीचे व जावयाचे अपराध क्षमा करण्यास आपण समर्थ आहात’ अशी सत्यनारायणाची प्रार्थना केली. त्या वेळी भगवान सत्यनारायण व्रताने संतुष्ट झाले. ॥४०॥ नंतर चन्द्रकेतूच्या स्वप्नात जाऊन त्यांनी सांगितले, 'हे नृपश्रेष्ठा, तू जे दोन वाणी बंदिशाळेत टाकले आहेस ते सकाळी सोडून दे. ॥४१॥ तसेच हे राजा, तू जे त्याचे धन घेतले आहेस ते त्यांचे त्यांना परत दे. ॥४२॥ असे जर तू न करशील तर धन, पुत्र व राज्य यांसह तुझा नाश करीन ." प्रातःकाळी राजाने सभेमध्ये बसून स्वजनांसह सर्वांना ते स्वप्न सांगितले व जे दोन वाणी आपण बंदिशाळेत टाकले आहेत त्यांना लवकर मुक्त करा अशी दूतांना आज्ञा केली. ॥४३-४४॥ दूतांनी राजाच्या आज्ञेप्रमाणे साधुवाणी व त्याचा जावई या दोघांना बंधमुक्त करून राजाच्या समोर आणले व हात जोडून नम्रतेने म्हणाले, ॥४५॥
आनीता द्वौ वणिक्पुत्रौ मुतौ निगडबंधनात्। ततो महाजनी नत्वा चंद्रकेतु नृपोत्तमम् ॥४६॥। स्मरंती पूर्ववृत्तान्तं मोचतुर्भयविहली॥ राजा वणिक्सुती वीक्ष्य वचः प्रोवाच सादरम् ॥४७॥ दैवात्प्रामं महद्दुःखमिदानीं नास्ति वै भयम्। सदा निगडसंत्यागं क्षौरकर्माद्यकारयत् ॥४८॥। वस्त्रालंकरणं दत्वा परितोष्य नृपश्च तौ।।॥ पुरस्कृत्य वणिक्पुत्रौ वचसाऽतोषयद्भुशम् ॥४९॥ पुरा हृतं तु यदद्रव्यं द्विगुणीकृत्य दत्तवान् ॥ प्रोवाच ती ततो राजा गच्छ साधो निजाश्रमम् ॥५०॥ राजानं प्रणिपत्याह गंतव्यं त्वत्प्रसादतः ॥५१॥ इति श्रीस्कंदपुराणे रेवाखंडे सत्यनारायणव्रतकथायां तृतीयोऽध्यायः ॥३॥
"महाराज , आपल्या आज्ञेप्रमाणे बन्दिशाळेतून मुक्त करुन दोनही वैश्यपुत्र आणले आहेत . " नंतर साधुवाणी व त्याचा जावई यांनी चन्द्रकेतू राजाला नमस्कार केला व पूर्वीचा वृत्तान्त आठवून शिक्षेच्या भीतीमुळे त्यांनी काहीच भाषण केले नाही. ॥४६ त्या दोघा वाण्याना पाहून चन्द्रकेतू राजा आदराने म्हणाला ," वैश्यहो , तुमच्या दैवयोगाने तुम्हाला दु:ख भोगावे लागले. आता भीती नाही." असे बोलून त्याच्या बेड्या काढवुन् क्षौरकर्म व मंगलस्नान करविले. ॥४७-४८॥ नंतर त्या दोघांना वख व अलंकार देऊन गौरव केला व नम्र भाषणाने त्यांना अत्यंत संतुष्ट केले ॥४९॥ व त्या वाण्याचे जे द्रव्य घेतले होते ते त्यांना दुप्पट करून दिले व म्हणाला, 'हे साधो, आपण आपल्या घरी जा.' नंतर त्या दोघांनी राजाला नमस्कार केला व म्हणाले, 'आम्ही आपल्या कृपेने घरी जातो.' ॥५०-५१ || या ठिकाणी सत्यनारायण कथेतील तिसरा अध्याय पुरा झाला ।। ३ । हरये नमः।
॥इति तृतीयोध्यायः समामः॥

॥ श्रीगणेशाय नमः ॥
श्रीसत्यनारायण - कथा
अध्याय चौथा
सूत उवाच। यात्रां तु कृतवान् साधुर्मंगलायनपूर्वकाम्॥ ब्राह्मणाय धनं दत्त्वा तदा तु नगरं ययौ ॥१॥ कियद्दूरे गते साधौ सत्यनारायणः प्रभुः॥ जिज्ञासां कृतवान् साधो किमस्ति तव नौस्थितम् ॥ २॥ ततो महाजनौ मत्तौ हेलया च प्रहस्य वै॥ कथं पृच्छासि भो दंडिन् मुद्रां नेतुं किमिच्छसि ॥३॥ लतापत्रादिकं चैव वर्तते तरणौ मम॥ निष्ठुरं च वचः श्रुत्वा सत्यं भवतु ते वचः ॥४॥ एवमुक्त्वा गतः शीघ्रं दंडी तस्य समीपतः॥ कियद्दूरे ततो गत्वा स्थितः सिंधुसमीपतः ॥५॥ गते दंडिनि साधुश्च कृतनित्यक्रियस्तदा॥ उत्थितां तरणीं दृष्ट्वा विस्मयं परमं ययौ ॥६॥
नंतर साधुवाण्याने आपणास वाटेत विघ्ने येऊ नयेत म्हणून ब्राह्मणांस दक्षिणा देऊन आशीर्वाद घेतला व जावयासह स्वतःचे नगरास गेला. ॥१॥। तो साधुवाणी काही थोडा दूर गेल्यावर संन्यासवेष धारण करणा-या सत्यनारायणप्रभूंनी साधुवाण्याची परीक्षा करण्यासाठी 'हे साधो, या तुझ्या नौकेत काय आहे ते सांग' असा प्रश्न विचारला. ॥२॥ धनाने उन्मत्त झालेले ते दोन वाणी त्याची निंदा करून हसू लागले व म्हणाले, 'संन्यासीबुवा, आमचे द्रव्य नेण्याची तुमची इच्छा आहे काय? ॥३॥ आमची नौका वेली व पाने यांनी भरलेली आहे.' असे साधुवाण्याचे उन्मतपणाचे भाषण ऐकून भगवान म्हणाले, 'तुझे बोलणे खरे होवो.' ॥४॥ असे बोलून संन्यासवेष धारण करणारे भगवान तेथून निघून गेले व तिथून थोड्याच अंतरावर असलेल्या समुद्राच्या तीरावर बसले. ॥५॥ संन्यासी दूर गेल्यावर साधुवाण्याने आपले नित्यकर्म केले व नौकेकडे गेला आणि पाहिले तो हलकेपणामुळे नौका वर आलेली पाहून साधुवाणी आश्चर्यचकित झाला. ॥६॥
दृष्द्वा लतादिकं चैव मूच्छिता न्यपतदुवि। लब्धसंज्ञो वणिक्पुत्रस्ततश्चिंतान्वितोऽभवत् ॥७॥। तदा तु दुहितुःकांतो वचनं चेदमब्रवीत्॥ किमर्थं क्रियते शोकः शापो दत्तश्च दंडिना ॥८॥ शक्यते तेन सर्वं हि कर्तुं चात्र न संशयः। अतस्तच्छरणं यामो वांछितार्थो भविष्यति ॥९॥ जामातुर्वचनं श्रुत्वा तत्सकाशं गतस्तदा॥ दृष्ट्वा च दंडिनं भक्त्या नत्वा प्रोवाच सादरम् ॥ १०॥ क्षमस्व चापराधं मे यदुक्तं तव सन्निधौ । एवं पुनः पुनर्नत्वा महाशोकाकुलोऽभवत् ॥११॥। प्रोवाच वचनं दंडी विलपंतं विलोक्य च॥ मा रोदीः शृणु मद्वाक्यं मम पूजाबहिर्मुखः ॥ १२॥ ममाज्ञया च दुर्बुद्धे लब्धं दुःखं मुहुर्मुहुः॥। तच्छ्रुत्वा भगवद्वाक्यं स्तुतिं कर्तुं समुद्यतः ॥ १३॥ साधुरुवाच॥ त्वन्मायामोहिताः सर्वे ब्रह्माद्यास्त्रिदिवौकसः॥ न जानंति गुणान् रूपं तवाश्चर्यमिदं प्रभो ॥ १४||
नौकेत वेली व पाने पाहून तो साधुवाणी मूच्छ येऊन जमिनीवर पडला. नंतर थोड्या वेळाने सावध होऊन चिंता करू लागला. ॥७॥ त्या वेळी साधुवाण्याचा जावई म्हणाला, 'महाराज, आपण शोक का करता? संन्याशाने जो आपणास शाप दिला त्यामुळेच हा सर्व प्रकार घडला आहे. ॥८॥ तो संन्यासी पाहिजे ते करण्यास समर्थ आहे, म्हणून आपण त्याला शरण जाऊ म्हणजे आपली सर्व मनोरथे पूर्ण होतील.''' ॥९॥ असे जावयाचे भाषण ऐकून साधुवाणी यतीजवळ गेला व त्याला पाहून भक्तीने  ' नमस्कार केला व आदराने बोलू लागला, ॥१०॥ 'महाराज, मी जे आपल्याजवळ खोटे बोललो त्या अपराधाबद्दल मला क्षमा करा,' असे म्हणून पुनः पुनः नमस्कार केला व तो साधुवाणी अतिशय दु:खी झाला. संन्यासवेषधारी भगवान शोक करणा-या साधुवाण्याला म्हणाले, 'शोक करू नको. ॥११॥। मी सांगतो ते ऐक. तू माझ्या पूजनाविषयी पराङ्मुख आहेस. ॥१२॥ व म्हणूनच माझ्या आज्ञेने तुला वारंवार दुःख प्राप्त झाले.' हे ऐकून साधुवाणी भगवंताची स्तुती करू लागला. ॥१३॥ साधुवाणी म्हणाला, 'तुझ्या मायेने मोहित झालेले ब्रह्मादिक देवही तुझे गुण व रूप हे जाणू शकत नाहीत. हे प्रभो, हे आश्चर्य आहे. ॥१४॥
मूढोऽहं त्वां कर्थ जाने मोहितस्तव मायया॥ प्रसीद पूजयिष्यामि यथाविभवविस्तरैः ॥ १५॥ पुरा वित्तं च तत्सर्वं त्राहि मां शरणागतम्॥ श्रुत्वा भक्तियुतं वाक्यं परितुष्टो जनार्दनः ॥ १६॥ वरं च वांच्छितं दत्त्वा तत्रैवांतर्दधे हरिः। ततो नावं समारुह्य दृष्ट्वा वित्तप्रपूरिताम् ॥ १७॥ कृपया सत्यदेवस्य सफलं वांच्छितं मम ॥ इत्युक्त्वा स्वजनैः सार्धं पूजां कृत्वा यथाविधि ॥१८॥ हर्षेण चाभवत्पूर्णं सत्यदेवप्रसादतः। नावं संयोज्य यत्नेन स्वदेशगमनं कृतम् ॥ १९॥ साधुर्जामातरं प्राह पश्य रत्नपुरीं मम। दूतं च प्रेषयामास निजं वित्तस्य रक्षकम् ॥२०॥ दूतोऽसौ नगरंगत्वा साधुभार्या विलोक्य च॥ प्रोवाच वांच्छितं वाक्यं नत्वा बद्धांजलिस्तदा ॥२१॥। निकटे नगरस्यैव जामात्रा सहितो वणिकू॥ आगतो बंधुवर्गैश्च वित्तैश्च बहुभिर्युतः ॥ २२॥ श्रुत्वा दूतमुखाद्वाक्यं महाहर्षवती सती॥ सत्यपूजां कुरुष्वेति प्रोवाच तनुजां प्रति॥ व्रजामि शीघ्रमागच्छ साधुसंदर्शनाय च ॥२३॥
तुमच्या मायेने मोहित झालेला मी मूर्व आहे. मी आपणास कसा जाणेन? माझ्यावर कृपा करा. मी यथाशति आपले पूजन करीन. ॥१५॥। मी आपणास शरण आलो आहे. माझे रक्षण करा. माझे पूर्वीचे द्रव्य मला मिळावे,' असे साधुवाण्याचे भक्तिभावयुत वाक्य ऐकून भगवान संतुष्ट झाले; ॥१६॥। व साधुवाण्याला इच्छित वर देऊन अदृश्य झाले. नंतर साधुवाण्याने नौकेवर जाऊन पाहिले तो पूर्वीप्रमाणे नौका द्रव्याने भरलेली आहे असे दिसले; ॥१७॥ व सत्यनारायणाच्या कृपेनेच हे सर्व मला मिळाले असे म्हणून साधुवाण्याने आपल्या बांधवांसह सत्यनारायणाचे यथासांग पूजन केले, ॥१८॥। व सत्यनारायणाच्या कृपाप्रसादाने आनंदी झाला व प्रयत्नाने नौका नदीत लोटून आपल्या घरी गेला. ॥१९॥ नंतर साधुवाणी जावयाला म्हणाला, 'ही पाहा माझी रत्नपुरीनगरी.' असे बोलून द्रव्याचे रक्षण करणारा एक दूत घरी पाठविला. ॥२०॥। तो दूत नगरात गेला व साधुवाण्याच्या भार्येला पाहून त्याने नमस्कार केला व हात जोडून तिला अपेक्षित असणारे वाक्य बोलू लागला. ॥२१॥। तो म्हणाला, 'बांधव व पुष्कळ द्रव्य यांसह साधुवाणी जावयाला बरोबर घेऊन आपल्या नगराच्या जवळ आले आहेत.' ॥२२॥ असे दूताचे वाक्य ऐकून आनंदी झालेल्या साधुवाण्याच्या भार्येने मुलीला सत्यनारायणाची पूजा कर असे सांगितले व आपण लवकर पतिदर्शनसाठी गेली. ॥२३॥
इति मातृवचः श्रुत्वा व्रतं कृत्वा समाप्य च॥ प्रसादं च परित्यज्य गता साऽपि पतिं प्रति ॥२४॥। तेन रुष्टः सत्यदेवो भर्तारं तरणीं तथा संहृत्य च धनैः सार्धं जले तस्यावमज्जयत् ॥ २५॥ ततः कलावती कन्या न विलोक्य निजं पतिम्॥ शोकेन महता तत्र रुदती चापतढुवि ॥२६॥ दृष्द्रा तथाविधां नावं कन्यां च बहुदुःखिताम् ॥२७॥ भीतेन मनसा साधुः किमाश्चर्यमिदं भवेत्॥ चिंत्यमानाश्च ते सर्वे बभूवुस्तरिवाहकाः ॥ २८॥। ततो लीलावती कन्यां दृष्ट्वा सा विह्वलाऽभवत्। विललापातिदु:खेन भर्तारं चेदमब्रवीत् ॥ २९॥ इदानीं नौकया सार्ध कथ सोऽभूदलक्षितः॥ न जाने कस्य देवस्य हेलया चैव सा हृता ॥३०॥ सत्यदेवस्य माहात्म्यं ज्ञातुं वा केन शक्यते ॥ इत्युक्त्वा विललापैव ततश्च स्वजनैः सह॥३१॥ ततो लीलावती कन्यां क्रोडे कृत्वा रुरोद ह ॥३२॥ ततः कलावती कन्या नष्टे स्वामिनि दु:खितां॥ गृहीत्वा पादुके तस्यानुगंतुं च मनो दधे ॥३३॥
आईचे वाक्य ऐकून तिने सत्यनारायणाचे व्रत पूर्ण केले परंतु प्रसाद भक्षण न करता पतिदर्शनासाठी उत्सुक झालेली ती तशीच गेली. ॥२४॥। त्यामुळे रागावलेल्या सत्यनारायणप्रभूंनी तिचा पती असलेली नौका द्रव्यासह पाण्यात बुडविली. ॥२५॥ त्या वेळी त्या ठिकाणी आलेल्या कलावतीला तिचा पती दिसला नाही, त्यामुळे अत्यंत शोकाने विव्हळ होऊन ती रडत भूमीवर पडली. ॥२६॥। बुडालेली नौका व त्यामुळे दु:खी झालेली आपली कन्या पाहून भयभीत अंतःकरणाने साधुवाणी नावाड्यासह हा काय चमत्कार आहे असे म्हणून विचार करू लागला. ॥२७-२८॥ नंतर लीलावती आपल्या कन्येची ती अवस्था पाहून दु:खी झाली व आक्रोश करून आपल्या पतीला म्हणाली, ॥२९॥ 'अहो, एवढ्या थोड्या अवधीत नौकेसह कलावतीचा पती कसा अदृश्य झाला? कोणत्या देवाच्या अवकृपेमुळे हे झाले? मला हे समजत नाही. ॥३०॥ सत्यनारायणाचे माहात्म्य जाणण्यास कोण समर्थ आहे? त्याच्याच क्रोधामुळे असे झाले नसेल?' असे बोलून स्वजनांसह दुःख करू लागली. ॥३१॥ नंतर तिने मुलीला पोटाशी धरले व रडू लागली. इतक्यात पती नाहीसा झाल्याने दु:खी झालेल्या कलावतीने पतीच्या पादुका घेऊन सती जाण्याचा निश्चय केला. ॥३२-३३॥
कन्यायाश्चरितं दृष्ट्वा सभार्यः सज्जनो वणिक्। अतिशोकेन संतप्तश्चिंतयामास धर्मवित्॥ हृतं वा सत्यदेवेन भ्रांतोऽहं सत्यमायया ॥३४॥ सत्यपूजीं करिष्यामि यथाविभवविस्तरैः॥ इति सर्वान् समाहूय कथयित्वा मनोरथम् ॥ ३५॥ नत्वा च दंडवद्भूमौ सत्यदेवं पुनःपुनः॥ ततस्तुष्टः सत्यदेवो दीनानां परिपालकः |३६|| जगाद वचनं व्योम्नि कृपया भक्तवत्सलः। त्यक्त्वा प्रसादं ते कन्या पति द्रषु समागता॥ अतोऽदृष्टोऽभवत्तस्याः कन्यकायाः पतिर्ध्रुवम् ॥ ३७॥ गृहं गत्वा प्रसादं च भुक्त्वा साऽऽयाति चेत्पुनः॥ लब्धभत्रीं सुता साधो भविष्यति न संशयः ॥ ३८॥ कन्यका तादृशं वाक्यं श्रुत्वा गगनमंडलात्॥ क्षिप्रं तदा गृहं गत्वा प्रसादं च बुभोज सा ॥३९॥। सा पश्धात पुनरागत्य ददर्श स्वजनं पतिम् ॥४०॥ ततः कलावती कन्या जगाद पितरं प्रति। इदानीं च गृहं याहि विलंबं कुरुषे कथम् ॥४१॥
धार्मिक व सज्जन असा तो साधुवाणी भार्येसह मुलीचे अशा प्रकारचे चरित्र पाहून अतिशोकाने संतप्त झाला व सत्यनारायणानेच नौका नाहीशी केली असेल कारण त्याच्या मायेने मी मुग्ध झालो आहे. ॥३४॥नंतर सर्वांना बोलावून साधुवाण्याने माझे मनोरथ पूर्ण झाल्यास मी सत्यनारायणाचे पूजन करीन असे सर्वांना सांगितले. ॥३५॥ आणि सत्यनारायणाला पुनः पुनः साष्टांग नमस्कार घातले. तेव्हा दीनांचे रक्षण करणारे सत्यनारायण संतुष्ट झाले व भक्तप्रेमी भगवान आकाशवाणीने म्हणाले, " हे साधो, तुझी कन्या प्रसादाचा त्याग करून आपल्या पतीच्या दर्शनासाठी आली आहे म्हणून तिचा पती अदृश्य झाला. ॥३६-३७॥ हे साधो, ही तुझी कन्या जर घरी जाऊन प्रसाद भक्षण करून येईल तर तिचा पती तिला प्राप्त होईल यात संशय नाही.' ॥३८॥कलावतीने आकाशवाणी ऐकली व तिने घरी जाऊन आदराने प्रसाद भक्षण केला, ॥३९॥आणि पुन्हा बंदरात येऊन पाहते तो तिचा पती स्वजनांसह तिच्या दृष्टीस पडला. ॥४०॥ नंतर कलावती आपल्या पित्यास म्हणाली, 'आता लवकर घरी चला, उशीर का करता?' ॥४१॥
तच्छ्त्वा कन्यकावाक्यं संतुष्टोऽभूद्धणिक्सुतः॥ पूजनं सत्यदेवस्य कृत्वा विधिविधानतः ॥४२॥ धनैर्बधुगणैः सार्धं जगाम निजमंदिरम्॥ पौर्णमास्यां च संक्रांती कृतवान् सत्यपूजनम् ॥४३॥। इहलोके सुखं भुक्त्वा चांते सत्यपुरं ययौ ॥४४॥ इति श्रीस्कंदपुराणे रेवाखंडे सत्यनारायणव्रतकथायां चतुर्थीऽध्यायः ॥
मुलीचे हे वाक्य ऐकून तो साधुवाणी अतिशय आनंदी झाला व त्याने यथाविधि सत्यनारायणाचे पूजन केले, ॥४२॥ व नंतर तो साधुवाणी धन व बांधव यांसह आपल्या घरी गेला व प्रत्येक पौर्णिमा व संक्रांत या दिवशी सत्यनारायणाचे पूजन करून या लोकी सुखी झाला व शेवटी सत्यनारायणप्रभूचे सत्य लोकांत गेला. ॥४३-४४॥ या ठिकाणी सत्यनारायणकथेतील चौथा अध्याय पुरा झाला. ॥४॥। हरये नमः।
॥ इति चतुर्थोऽध्यायः समाप्तः॥

॥ श्रीगणेशाय नमः ॥
श्रीसत्यनारायण - कथा
अध्याय पाचवा 
सूत उवाच।॥ अथान्यच्च प्रवक्ष्यामि शृणुध्वं मुनिसत्तमाः॥ आसीदंगध्वजो राजा प्रजापालनतत्परः ॥१॥ प्रसादं सत्यदेवस्य त्यक्त्वा दुःखमवाप सः ॥ एकदा स वनं गत्वा हत्वा बहुविधान् पशून् ॥२॥ आगत्य वटमूलं च दृष्द्रा सत्यस्य पूजनम्॥ गोपाः कुर्वन्ति संतुष्टा भक्तियुक्ताः सबांधवाः ॥३॥ राजा दृष्ट्वा तु दर्पेण न गत्वा तं ननाम सः। ततो गोपगणाः सर्वे प्रसादं नृपसन्निधौ ॥४॥। संस्थाप्य पुनरागत्य भुक्त्वा सर्वे यथेप्सितम्॥। ततः प्रसादं संत्यज्य राजा दुःखमवाप सः ॥५॥
सूत सांगतात,”मुनी हो, आणखी एक कथा सांगतात ती श्रवण करा. पूर्वी अन्गध्वज नावाचा एक राजा प्रजेचे पालन करण्याविषयी अतितत्पर होता. ॥ १॥ त्याने प्रसादाचा त्याग केल्यामुळे त्याला अती दुःख प्राप्त झाले, ते असे. तो राजा एकदा अरण्यातून सिंह, वाघ इत्यादी प्राण्यांना मारून वडाच्या झाडाजवळ आला तो त्या ठिकाणी गवळी लोक आपल्या बान्धवान्सह भक्तियुक्त अन्त्:करणाने सत्यनारायणाचे पूजन करीत आहेत, असे राजाला दिसले. ॥२-३॥ परंतु राजा हे सर्व पाहूनही त्या ठिकाणी गेला नाही व त्याने सत्यनारायण भगवन्तास नमस्कार केला नाही. तरीसुध्दा गवळी लोकान्नी सत्यनारायणाचा प्रसाद राजापुढे आणून ठेवला. ॥४॥। व नंतर भक्तिभावाने सर्व गोपबांधवांनी प्रसाद भक्षण केला व आनंदी झाले. राजा मात्र प्रसादाच्या त्यागामुळे अति दुःखी झाला. ॥५॥
तस्य पुत्रशतं नष्टम् धनधान्यादिकं च यत्॥ सत्यदेवेन तत्सर्वं नाशितं मम निश्चितम् ॥६॥। अतस्तत्रैव गच्छामि यत्र देवस्य पूजनम्॥ मनसा तु विनिश्चित्य ययौ गोपालसंनिधौ ॥७॥। ततोऽसौ सत्यदेवस्य पूजागोपगणैःसह॥ भक्तिश्रद्धान्वितो भूत्वा चकार विधिना ? नृपः ॥८॥, सत्यदेवप्रसादेन धनपुत्रान्वितोऽभवत्। इहलोके सुखं भुक्त्वा चांते सत्यपुरं ययौ ॥९॥ य इदं कुरुते सत्यव्रतं परमदुर्लभम्॥ शृणोति च कथां पुण्यां भक्तियुक्तः फलप्रदाम् ॥ १०॥ धनधान्यादिकं तस्य भवेत् सत्यप्रसादतः॥ दरिद्रो लभते वित्तं बद्धो मुच्येत् बंधनात् ॥ ११॥ भीतो भयात् प्रमुच्येत सत्यमेव न संशयः॥ ईप्सितं च फलं भुक्त्वा चांते सत्यपुरं व्रजेत् ॥ १२॥ इति वः कथितं विप्राः सत्यनारायणव्रतम्॥ यत्कृत्वा सर्वदुःखेभ्यो मुक्तो भवति मानवः ॥ १३॥
त्या राजाचे शंभर मुलगे व धनधान्यादी सर्व संपत्ती नाश पावली. हे सर्व सत्यानारायणाच्या अवकृपेनेच झाले असेल असे राजाला वाटले, ॥६॥ व ज्या ठिकाणी गोपांनी सत्यनारायणाचे पूजन केले होते त्या ठिकाणी जाण्याचा निश्चय राजाने केला. ॥७॥ व नंतर गवळी लोकांच्या जवळ गेला व त्यांच्यासह भतिश्रद्धेने युत होऊन यथाविधि सत्यनारायणाचे पूजन केले. ॥८॥ त्यामुळे हा अंगध्वज राजा धन-पुत्र इत्यादी ऐश्वर्याने संपन्न झाला व या लोकांत सुखी होऊन शेवटी वैकुंठलोकांत गेला. हा सर्व लाभ सत्यनारायणाच्या पूजनामुळे झाला म्हणून सर्वांनी सत्यनारायणाचे पूजन अवश्य करावे. ॥९॥ जो कोणी अति दुर्लभ असे सत्यनारायणाचे व्रत करतो व फल देणारी अशी कथा भक्तिभावाने श्रवण करतो ॥१०॥ त्याला सत्यनारायणाच्या कृपेने धनधान्य आदी सर्व वस्तूंचा लाभ होतो व जो दरिद्री असेल त्याला द्रव्य मिळते व जो बंधनात पडला असेल तो बंधनातून मुक्त होतो. ॥११॥। जो भयभीत झाला असेल तो सत्यनारायणाच्या पूजनामुळे भीतीपासून मुक्त होतो. इच्छित संपूर्ण ऐश्वर्य या लोकी भोगून अंती सत्यनारायणाच्या नगरास जातो. ॥१२॥ ऋषीहो, जे व्रत केले असता मनुष्य सर्व दु:खांतून मुक्त होतो, ते हे सत्यनारायणाचे व्रत तुम्हांला सांगितले. ॥१३॥
 विशेषतः कलियुगे सत्यपूजा फलप्रदा ॥ केचित् कालं वदिष्यंति सत्यमीशं तमेव च ॥ सत्यनारायणं केचित् सत्यदेवं तथापरे ॥ १४॥ नानारूपधरो भूत्वा सर्वेषामीप्सितप्रदः॥ भविष्यति कलौ सत्यव्रतरूपी सनातनः ॥ १५॥ य इदं पठते नित्यं शृणोति मुनिसत्तमाः॥ सत्यं नश्यंति पापानि सत्यदेवप्रसादतः ॥ १६॥ इति श्रीस्कंदपुराणे रेवाखंडे सत्यनारायणव्रतकथायां पंचमोऽध्यायः॥
विशेषत्वेकरून कलियुगात सत्यनारायणाची पूजा फल देणारी आहे. या देवाला कोणी काल, कोणी ईश, कोणी सत्यदेव व कोणी सत्यनारायण असे म्हणतात. | १३-१४॥। नानारूपे धारण करून सर्व भक्तांच्या इच्छा पूर्ण करणारा असा भगवान कलियुगात सत्यनारायणव्रतरूपी होईल. ॥१५॥ मुनिश्रेष्ठहो, जो कोणी ही सत्यनारायणाची कथा पठन करील किंवा श्रवण करील त्याची सर्व पापे श्रीसत्यनारायणाच्या कृपेने नाहीशी होतील.' ॥१६॥ या ठिकाणी श्रीसत्यनारायण कथेतील पाचवा अध्याय संपूर्ण झाला.॥ हरये नमः हरये नमः ॥५॥ हरये नम:॥
                                                     ॥ इति पंचमोऽध्यायः समाप्तः॥

 

